---
title: Podsumowanie roku 2025 w Minecraft – najważniejsze nowości i zmiany
author: MrKazanek
date: 2026-01-01
image: https://i.redd.it/3ehrlzayen861.png
avatar: https://qozaworks.netlify.app/assets/kazanek.png
categories: [Podsumowania]
---

Rok 2025 jest już za nami, a w świecie Minecrafta pojawiło się w tym czasie wiele nowości — i nie tylko. Wszystko rozpoczęło się 8 stycznia, kiedy udostępniono nam pierwszy snapshot dla dropu 1.21.5 zatytułowanego *Spring To Life*. Już od samego początku twórcy skupili się w nim głównie na rozbudowie istniejących mobów poprzez dodanie ich nowych wariantów.
## Drop: Spring To Life
Drop Spring To Life (1.21.5) przyniósł szereg nowości w świecie Minecrafta. Po pierwsze, pojawiły się nowe warianty świń — ciepły i zimny, zależne od biomu, przy zachowaniu klasycznego modelu. Wśród roślin dodano ściółkę leśną, którą znaleźć można w lasach, ciemnych lasach i zalesionych Badlandsach, oraz polne kwiaty występujące w lasach brzozowych i na łąkach. Wprowadzono także spadające cząsteczki liści z drzew i tańszą recepturę magnetytu.  

Krowy otrzymały odświeżony model wraz z wariantami ciepłym i zimnym, a kury — również w wariantach ciepłym i zimnym, przy czym zimny wariant inspirowany był polskim gatunkiem kur. Dla kur wprowadzono też warianty jajek przypisane do każdego wariantu. Owce nie doczekały się nowych wariantów, ale w Java Edition ogolone osobniki zaczęły wyświetlać kolor swojego byłego owłosienia.  

Do nowości w roślinach zaliczamy krzewy świetlików, emitujące po zmroku cząsteczki świetlików, oraz kwiat kaktusa. W dropie pojawiła się też wyschnięta trawa w dwóch wariantach — krótkiej i wysokiej — występująca na pustyniach i w Badlandsach. Drobne zmiany obejmowały nowe dźwięki otoczenia pustyń i Badlandsów, zmiany tekstur jajek przyzywających moby oraz leżące kłody drzew w Java Edition.

![Nowości z dropu Spring To Life](https://i.ibb.co/gZfpcwfM/springtolife.png)

## Drop: Chase The Skies

Drop *Chase the Skies* (1.21.6) zadebiutował latem i otworzył przed graczami zupełnie nowe możliwości w eksploracji nieba oraz ulepszył tryb wieloosobowy. Najważniejszą nowością jest **Happy Ghast** — nowy, przyjazny mob, który po odpowiednim „wyhodowaniu” z wysuszonego bloku ghasta i ghastlinga może posłużyć graczom jako latający wierzchowiec, umożliwiający wspólne podróże nad światem Minecrafta dla nawet kilku osób. 

Aktualizacja wprowadziła także **Player Locator Bar** — nowy element interfejsu, który ułatwia śledzenie pozycji innych graczy w trybie wieloosobowym, co znacząco poprawia koordynację wspólnych wypraw. 

W *Chase the Skies* pojawił się szereg nowych mechanik i przedmiotów: **wysuszony blok ghasta** i „młodsza” wersja Happy Ghasta w formie ghastlinga, które są kluczowe w procesie zdobywania latającego Happy Ghasta, a także **uprzęże** pozwalające na użytkowanie tego moba jako wierzchowca. 

Nie zabrakło też nowej muzyki — dodano płytę „Tears” autorstwa Amos Roddy, którą można uzyskać poprzez pokonanie ghasta jego pociskiem. W wersji poprawkowej tego dropu pojawiła się też płyta "Lava Chicken" autorstwa Hyper Potions,a wraz z nią nowy obraz psa z filmu Minecraft.

Dla graczy korzystających z Bedrock Edition wprowadzono **Vibrant Visuals** — wizualne usprawnienia graficzne (coś na kształt shaderów), m.in. odbicia w wodzie, dynamiczne oświetlenie i chmury, które podnoszą estetykę świata gry (planowane jest w przyszłości wprowadzenie tej funkcji również na Java Edition).   

Wprowadzone zmiany obejmują również **ulepszone mechaniki prowadzenia mobów na smyczach** oraz uproszczone receptury na **siodła**, co ułatwia podróżowanie bez konieczności polegania na skrzynkowych łupach. 

![Nowości z dropu Chase The Skies](https://i.ibb.co/k2ZCJzf1/image.png)

## Drop: The Copper Age

Drop *The Copper Age* (1.21.9), wydany pod koniec września, wprowadził m.in. nowości związane z miedzią, przekształcając ten metal z dotychczas dekoracyjnego surowca w praktyczny element rozgrywki. Centralnym punktem aktualizacji są **miedziane golemy** — nowy, przyjazny mob, którego można przywołać, umieszczając wyrzeźbioną dynię na bloku miedzi. Towarzyszy temu **miedziana skrzynia**, do której gracze wrzucają przedmioty, a golemy automatycznie sortują je do pobliskich tradycyjnych skrzyń, co stanowi znaczące ułatwienie w organizacji zasobów. Golemy, podobnie jak inne miedziane obiekty, ulegają utlenianiu się, a gracz może zabezpieczyć je woskiem, by zachować pierwotny wygląd. Gdy się utleni maksymalnie, to zamienia się w statułę, którą można ustawiać w różnych pozycjach. Co ciekawe żelazny golem ma szansę podarować miedzianemu golemowi kwiat, który będzie widoczny na modelu golema miedzianego.

Drop dodaje również **zestaw narzędzi, broni i zbroi z miedzi**, które zajmują nową pozycję pomiędzy kamieniem a żelazem pod względem wytrzymałości i szybkości działania. Uzupełnieniem tego są liczne **dekoracyjne bloki i przedmioty z miedzi** — takie jak latarnie, pochodnie, łańcuchy, kraty. Dodatkowo piorunochrony mogą od tej pory się utleniać, co daje graczowi większą możliwość dekorowania swojej budowli.

W *The Copper Age* wprowadzono też nowe elementy wspierające ekspozycję i zarządzanie przedmiotami z ekwipunku - **półki** umożliwiające prezentowanie i szybkie zamienianie do trzech elementów ekwipunku, ale można je tak połączyć by móc wymieniać nawet cały pasek szybkiego wyboru. Drobne zmiany obejmują również odświeżone tekstury barwników w ekwipunku, co zwiększa ich czytelność. W tym dropie end dostał małą aktualizację, która dodała wizualne rozbłyski na niebie tego wymiaru.

 ![Nowości z dropu The Copper Age](https://i.ibb.co/gZDrQK4B/copper.png)


## Drop: Mounts of Mayhem


Drop *Mounts of Mayhem* (1.21.11), wydany w grudniu to ostatni drop roku 2025, skupił się on na rozszerzeniu mechaniki wierzchowców i nowej broni. Jedną z kluczowych nowości jest **włócznia** — nowa broń dostępna w siedmiu wariantach materiałowych, charakteryzująca się wydłużonym zasięgiem oraz dwoma trybami ataku: szybkim pchnięciem i atakiem ładowanym, którego siła zależy od prędkości gracza. Nowa broń wprowadza również zaklęcie *Szarża*, które powoduje wypchnięcie gracza do przodu kosztem utraty głodu. 

Aktualizacja wzbogaca świat gry o szereg nowych mobów powiązanych z jazdą i eksploracją. Do Minecrafta trafili **Łodzik** i jego nieumarła odmiana **Zombie Łodzik** — wodne stworzenia, które można oswoić i dosiąść, a jazda na nich zapewnia nowy efekt *Oddechu Nautilusa*, zatrzymujący zużycie tlenu podczas eksploracji pod wodą. Dla samych łodzików twórcy dodali też pancerz. W overworld pojawiają się także zapomniane **Zombie Konie**, które naturalnie spawnują się z jeźdźcami‑zombi i mogą zostać oswojone, oraz **Wielbłąd-posuchy** i nowy pustynny mob **Oschlak**, którzy wprowadzają nowe wyzwania i możliwości w suchych biomach.

W ramach *Mounts of Mayhem* poprawiono również zachowanie istniejących wierzchowców — konie, zombie konie, osły, muły i wielbłądy nie toną już podczas pływania, a wyczekiwany i wkońcu dodany netherytowy pancerz dla koni daje graczom możliwość wyposażenia koni w najwyższej klasy zbroję, znacznie zwiększając ich przeżywalność.

![Nowości z dropu Mounts of Mayhem](https://i.ibb.co/vxxn9L0n/mounts.png)

Rok 2025 był dla Minecrafta bardzo bogaty w nowości. Twórcy skupili się głównie na rozwijaniu tego, co już dobrze znane graczom — dodawali nowe warianty mobów i bloków, nową broń, aż 2 nowe płyty. *Spring To Life* odświeżył świat gry dzięki nowym zwierzętom, roślinom i spadającym cząsteczkom liści, *Chase the Skies* wprowadził nowe możliwości latania i usprawnił grę wieloosobową, *The Copper Age* nadał miedzi większe znaczenie w rozwoju gracza, a *Mounts of Mayhem* skupił się na wierzchowcach i walce.

Całościowo 2025 rok nie był aż taką rewolucją, ale nowości jakie dostaliśmy są bardzo ciekawe, a niektóre nawet i bardzo użyteczne. 

### Wszystkiego najlepszego w nowym roku!

---
### Źródła:
- [<u>minecraft.net</u>](https://www.minecraft.net/)
- [<u>minecraft wiki</u>](https://minecraft.wiki/)

